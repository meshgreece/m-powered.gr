---
sidebar_position: 1
---

# Ξεκινώντας

Από το μηδέν στην πρώτη σου μετάδοση σε περίπου 30 λεπτά.

## Βήμα 1: Επίλεξε το Hardware σου

Ξεκίνησε με μία συσκευή. Μπορείς πάντα να προσθέσεις περισσότερες αργότερα.

### Heltec V3 ή V4 — €35-40

Η πιο δημοφιλής συσκευή εκκίνησης. Μικρή OLED οθόνη και ενσωματωμένη κεραία. Βασισμένη σε ESP32-S3 με χαμηλή κατανάλωση ενέργειας και αξιόπιστο LoRa chip SX1262.

### LILYGO T-Beam — €50-70

Ολοκληρωμένη συσκευή με ενσωματωμένο GPS και θήκη μπαταρίας 18650. Ιδανική για κινητούς κόμβους και εξωτερική χρήση χάρη στην ισχυρή μπαταρία και την επιλογή εξωτερικής οθόνης.

### LILYGO T1000-E — €50-60

Πολύ μικρό GPS tracker σε μέγεθος μπρελόκ. Μεγάλη διάρκεια μπαταρίας (εβδομάδες με μία φόρτιση) και ιδανικό για παρακολούθηση σακιδίου, κατοικίδιου ή οχήματος.

### LILYGO T-LoRa-T3-S3 — €30-35

Η πιο οικονομική επιλογή. Βασική πλακέτα ESP32-S3 χωρίς οθόνη ή GPS. Ιδανική για σταθερούς κόμβους ή DIY projects. **Προσοχή**: Παράγγειλε την έκδοση 868MHz (SX1262 ή SX1276), όχι 2.4GHz!

---

**Συχνότητα**: Όλες οι παραπάνω συσκευές είναι διαθέσιμες σε έκδοση 868MHz που χρησιμοποιούμε στην Ελλάδα.

**Καλή αρχή**: Heltec V3 ή V4 — οικονομικό, έχει οθόνη, και μπορείς να δοκιμάσεις το mesh πριν αγοράσεις πιο ακριβό εξοπλισμό.

## Βήμα 2: Προμηθεύσου τη Συσκευή σου

### AliExpress
Οικονομικές τιμές, 2-3 εβδομάδες αποστολή. Αναζήτησε "Heltec V3 LoRa 868MHz", "LILYGO T-Beam" ή "LILYGO T1000-E".

### Ελληνικά καταστήματα
Για άμεση παράδοση, μπορείς να δεις στο [grobotronics.com](https://grobotronics.com). Αν το χρειάζεσαι γρήγορα, είναι καλή επιλογή.

### Μεταχειρισμένα
Ρώτα στο [Telegram group](https://t.me/+_5Z0q7DWM6UwMDJk) αν κάποιο μέλος έχει κάτι να πουλήσει. Συχνά βρίσκονται καλές ευκαιρίες!

## Βήμα 3: Εγκατάστησε το Firmware

Διαρκεί περίπου 5 λεπτά:

**1. Πήγαινε στο [flasher.meshtastic.org](https://flasher.meshtastic.org)**

Λειτουργεί σε Google Chrome ή Microsoft Edge.

**2. Σύνδεσε τη συσκευή σου με καλώδιο USB-C**

Το web flasher θα την εντοπίσει αυτόματα.

**3. Επίλεξε το μοντέλο συσκευής σου και κάνε κλικ στο "Flash"**

Διαρκεί 2-3 λεπτά. Η συσκευή θα επανεκκινήσει όταν ολοκληρωθεί.

## Βήμα 4: Διαμόρφωσε τον Κόμβο σου

Κατέβασε την εφαρμογή Meshtastic για iOS ή Android (ή χρησιμοποίησε το [web client](https://client.meshtastic.org/)), συνδέσου μέσω Bluetooth και διαμόρφωσε:

### Περιοχή: Europe (868 MHz)
Η σωστή ρύθμιση για την Ελλάδα.

### Όρισε το όνομα του κόμβου σου
Κάτι αναγνωρίσιμο, καλύτερο από το default 'Meshtastic abcd'.

### Ρόλος κόμβου (Role)
Χρησιμοποίησε **Client** ή **Client Mute**.

### Όρισε τοποθεσία (προαιρετικό, βοηθά στον χάρτη)
Η τοποθεσία δεν είναι ακριβής - προστίθεται αυτόματα θόρυβος για ιδιωτικότητα.

- **Αν η συσκευή έχει GPS**: Η τοποθεσία ενημερώνεται αυτόματα
- **Αν η συσκευή ΔΕΝ έχει GPS**: Μπορείς να ορίσεις Fixed Position χειροκίνητα

**Σημαντικό**: Αν ορίσεις Fixed Position, άλλαξε το **Position Broadcast Interval** (από **Settings > Position**) από 2 λεπτά σε **3-6 ώρες** για να μην επιβαρύνεις το δίκτυο!

## Βήμα 5: Πες Γεια σου

Άνοιξε την εφαρμογή Meshtastic, πήγαινε στα Messages, και στείλε ένα μήνυμα. Θα πάρεις απαντήσεις από άλλους κόμβους στην περιοχή σου (ανάλογα με την ώρα και την κάλυψη).

Δεν βλέπεις άλλους κόμβους; Έλεγξε τον χάρτη κάλυψης για να δεις αν βρίσκεσαι σε εμβέλεια. Το δίκτυο αναπτύσσεται αλλά ακόμα έχει κενά.

## Βήμα 6: Ενεργοποίησε το MQTT

Για να συνδεθείς στο κοινό MQTT δίκτυο και να επικοινωνήσεις με κόμβους σε όλη την Ελλάδα, ενεργοποίησε το MQTT από **Settings > LoRa**:

**OK to MQTT**: Enabled

**Ignore MQTT**: Disabled

Με αυτές τις ρυθμίσεις, ο κόμβος σου θα μοιράζεται μηνύματα μέσω του διαδικτύου όταν έχει σύνδεση, επεκτείνοντας την εμβέλεια του mesh δικτύου. Επιπλέον, ο κόμβος σου θα εμφανίζεται στα δικτυακά εργαλεία της κοινότητας όπως το [Meshview](https://meshview.m-powered.gr/) και το [Malla](https://malla.m-powered.gr/), όπου μπορείς να παρακολουθείς το δίκτυο σε πραγματικό χρόνο.

**Αυτό είναι. Είσαι στο mesh.**

## Επόμενα Βήματα

Ελα στην [κοινότητα μας στο Telegram](https://t.me/+_5Z0q7DWM6UwMDJk) για:
- Βοήθεια με τη ρύθμιση ή αντιμετώπιση προβλημάτων
- Συμβουλές για κεραίες και βελτιστοποίηση εμβέλειας
- Ενημέρωση για τοπικά meetups και νέους κόμβους

Παρακολούθησε το δίκτυο στο [Meshview](https://meshview.m-powered.gr/) και το [Malla](https://malla.m-powered.gr/).
